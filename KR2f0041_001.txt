# -*- mode: mandoku-view; -*-
#+TITLE: 御選明臣奏議
#+DATE: 2015-08-24 22:34:01.861421
#+PROPERTY: ID KR2f0041
#+PROPERTY: BASEEDITION WYG    
#+PROPERTY: JUAN [上諭]
<pb:KR2f0041_WYG_001-1a>¶
　　乾隆四十六年十月二十七日内閣奉¶
上諭厯代名臣奏疏俱有流傳選刻之本現在四庫全¶
　書内經館臣編次進呈其中危言讜論闗繫前代得¶
　失者固可援為金鑑至勝國去今尤近三百年中藎¶
　臣傑士風節偉著者亦不乏人跡其規陳治亂抗疏¶
　批鱗當亦不亞漢唐宋元諸臣而奏疏未有專本使¶
　當年繩愆糾謬忠君愛國之忱後人無由想見非所¶
　以垂法戒著勸懲也即或其人品誼未醇而其言一¶
<pb:KR2f0041_WYG_001-1b>¶
　事陳一弊切中利病有禆時政亦不可以人廢言至¶
　神宗以後諸臣奏疏内有因遼瀋用兵涉及本朝之¶
　處彼時主闇政昏太阿倒置閹人竊柄權倖滿朝以¶
　致舉錯失當賞罰不明其君綴旒于上竟置國是若¶
　罔聞遂至流冦四起兵潰餉絶種種秕政指不勝數¶
　若楊漣左光斗熊廷弼諸人或折衝疆場或正色立¶
　朝俱能慷慨建議剴切敷陳設明之君果能採而用¶
　之猶不致敗亡若是之極其事距今百十餘年殷鑒¶
<pb:KR2f0041_WYG_001-2a>¶
　　不逺尤當引為炯戒則諸人奏疏不可不亟為輯録¶
　　也除明史本傳外所有入四庫全書諸人文集均當¶
　　廣為蒐採裒集成編即有違礙字句秖須略為節潤¶
　　仍將全文錄入此事闗繫明季之所以亡與我朝之¶
　　所以興敬怠之分¶
天人之際不可不深思逺慮觸目警心著派皇子同總師¶
　　傅蔡新等為總裁其皇孫皇曾孫之師傅翰林等即¶
　　著為纂修校録陸續進呈候朕親裁書成後即交武¶
<pb:KR2f0041_WYG_001-2b>¶
　　英殿刋刻仍抄入四庫全書將此㫖冠于簡端所有¶
　　前派紀昀等選出神宗以後各奏疏即著歸入此書¶
　　按其朝代一體編纂特諭¶
